# Personvernerklæring for Posten signering uten konto

Denne personvernerklæringen beskriver hvordan Posten (heretter «vi») behandler dine personopplysninger ved bruk av Posten signering (uten konto), som er en tjeneste for elektronisk signering av dokumenter mellom privatpersoner.

I tillegg til denne personvernerklæringen gjelder [Posten Bring-konsernets generelle personvernerklæring](https://www.posten.no/personvern-sikkerhet). Der kan du lese mer om blant annet dine rettigheter, og om hvordan du kan komme i kontakt med oss for å utøve rettighetene dine, hvis du har spørsmål, eller ønsker å klage på vår behandling av personopplysningene dine.

Behandlingsansvarlig for behandling av personopplysninger for denne tjenesten er Posten Bring AS, organisasjonsnummer 984 661 185, Biskop Gunnerus’ gate 14 A, 0185 Oslo.

## 1. Hvilke personopplysninger vi behandler og hvorfor

I dette punktet forklarer vi for hvilke formål vi behandler personopplysningene dine, hvilke personopplysninger vi behandler for det enkelte formål, og hva som er det rettslige grunnlaget for behandlingene.

1. **Formål:** Oppbevaring av signerte dokumenter  
   Det ferdigsignerte dokumentet vil være tilgjengelig for nedlasting i opptil 40 dager.

   **Personopplysninger som behandles:** Signerte dokumenter.

   **Rettslig grunnlag for behandling av disse personopplysningene:** Behandlingen skjer på grunnlag av avtale med deg.

2. **Formål:** Besvare henvendelser fra deg (kundeservice)

   **Personopplysninger som behandles:** Navn, IP-adresse og eventuelle personopplysninger som måtte følge av henvendelsen.

   **Rettslig grunnlag for behandling av disse personopplysningene:** Behandling skjer på grunnlag av det som i loven kalles «berettiget interesse». Vi har vurdert det slik at dette ofte er nødvendig for å oss for å hjelpe deg med det du lurer på.

3. **Formål:** Tilby en enkel signeringstjeneste  
   For at Posten skal tilby deg en enkel signeringstjeneste behandler vi e-postadressen din. Vi behandler e-postadressen din for å kunne tilby deg dine nylig signerte dokumenter og for å varsle deg om mottatt signeringsforespørsel. Kontaktopplysningene dine vil også kunne blir brukt til å holde deg som bruker orientert om driftsmessige forhold.

   **Personopplysninger som behandles:** E-postadresse.

   **Rettslig grunnlag for behandling av disse personopplysningene:** Behandling skjer på grunnlag av det som i loven kalles «berettiget interesse». Posten har vurdert det slik at behandlingen er nødvendig for å kunne tilby god brukeropplevelse.

4. **Formål:** Dokumentasjon av betaling av signeringer
   Dersom du har gjennomført en betaling i tjenesten må vi behandle opplysninger om din betaling. Dette inkluderer en transaksjonsidentifikator som gjør det mulig for vår betalingspartner å identifisere hvem som har gjennomført en betaling.

   **Personopplysninger som behandles:** Transaksjonsidentifikator.

   **Rettslig grunnlag for behandling av disse personopplysningene:** Behandlingen skjer på grunnlag av det som i loven kalles «berettiget interesse». Posten har vurdert det slik at behandlingen er nødvendig for å kunne dokumentere betaling ved tvistesaker og for å kunne refundere betaling ved feil i tjenesten.

5. **Formål:** Videreutvikle tjenestene
   Posten vil behandle personopplysninger for å videreutvikle og optimalisere tjenestene slik at vi kan tilby gode, feilfrie og fremtidsrettede tjenester til våre kunder.

   **Personopplysninger som behandles:** Informasjon om bruk av Posten signering-løsningene og trafikkdata.

   **Rettslig grunnlag for behandling av disse personopplysningene:** Behandling skjer på grunnlag av det som i loven kalles «berettiget interesse». Posten har vurdert det slik at behandlingen er nødvendig for å optimalisere og forbedre tjenestene.

6. **Formål:** Dokumentasjon for tvistesaker
   Posten vil behandle e-postadresse for å kunne dokumentere bruk av tjenesten ved eventuelle tvistesaker.

   **Personopplysninger som behandles:** E-postadresse.

   **Rettslig grunnlag for behandling av disse personopplysningene:** Behandling skjer på grunnlag av det som i loven kalles «berettiget interesse». Posten har vurdert det slik at behandlingen er nødvendig for å sikre tilstrekkelig dokumentasjon der det skulle oppstå tvistesaker.

7. **Formål:** Dokumentasjon for feilsøking
   Posten vil behandle IP-adresse og e-postadresse for å gjennomføre feilsøk i tjenesten ved behov.

   **Personopplysninger som behandles:** IP-adresse og e-postadresse.

   **Rettslig grunnlag for behandling av disse personopplysningene:** Behandling skjer på grunnlag av det som i loven kalles «berettiget interesse». Posten har vurdert det slik at behandlingen er nødvendig for å sette oss i stand til å identifisere feil som oppstår i systemet.

## 2. Hvordan vi deler personopplysningene dine

Vi deler bare personopplysningene dine med andre i den utstrekning (i) det følger av denne personvernerklæringen, (ii) hvis vi er forpliktet til slik deling i henhold til lov, forskrift, eller pålegg fra offentlig myndighet, (iii) hvis slik deling er nødvendig for at vi skal ivareta våre interesser, for eksempel for at vi skal kunne forsvare oss mot krav.

Enhver deling utover slik deling som nevnt i dette punktet krever ditt samtykke. Dette er ikke til hinder for at vi kan benytte databehandlere til å behandle personopplysninger på våre vegne (i medhold av en databehandleravtale).

Posten bruker databehandlere til å samle inn, lagre eller på annen måte behandle personopplysninger på våre vegne. I slike tilfeller har vi inngått avtaler for å ivareta informasjonssikkerheten i alle ledd av behandlingen.

All behandling av personopplysninger som vi foretar skjer innenfor EU/EØS-området.

## 3. Lagringstid

Vi lagrer dine personopplysninger hos oss så lenge det er nødvendig for det formål personopplysningene ble samlet inn for. Personopplysninger vi behandler for å oppfylle en avtale med deg slettes når avtalen er oppfylt og alle plikter som følger av avtaleforholdet er oppfylt.

| Personopplysning                       | Lagringstid |
| -------------------------------------- | :---------: |
| Transaksjonsidentifikator for betaling |    2 år     |
| E-postadresse                          |    2 år     |
| IP-adresse                             |    2 år     |
| Signert dokument                       |  220 dager  |

## 4. Spørsmål og klage

Dersom du har spørsmål om vår behandling av dine personopplysninger, er du velkommen til å ta kontakt med vårt personvernombud: personvernombud@posten.no

Dersom du mener at vår behandling av personopplysninger ikke stemmer med det vi har beskrevet her eller at vi på andre ikke etterlever kravene i personvernlovgivningen, vil vi gjerne at du tar kontakt med oss. Du kan også klage til Datatilsynet. Du finner kontaktinformasjon til Datatilsynet på deres nettsider: www.datatilsynet.no.

Ved tvister vil personvernerklæringen skrevet på bokmål være gjeldende.
